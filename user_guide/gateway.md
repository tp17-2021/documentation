# Gateway
Používateľské rozhranie gateway-a je určené pre vedúceho komisie, ktorý pomocou neho môže riadiť priebeh volieb.

## Autentifikácia
Pre prístup do gateway aplikácie je potrebné autentifikovať sa pomocou PIN kódu. Používateľ na číselnej klávesnici zadá 4-miestny PIN kód. Po zadaní 4 číslic je PIN kód automaticky overený. Ak chce používateľ zmazať všetky doposiaľ napísané číslice, môže stlačiť tlačidlo "Zmazať" alebo zmazať len jednu číslicu pomocou tlačidla "<".

![](/assets/images/user_guide/gateway/authentication.png)

## Domovská stránka
Domovská stránka gateway aplikácie pozostáva z možností, ktoré môže vedúci komisie (ďalej len používateľ) vykonať.

![](/assets/images/user_guide/gateway/home.png)

### Navigácia
Na každej podstránke sa nachádza navigácia, pomocou ktorej sa môže používateľ vrátiť na domovskú stránku, resp. predchdázajúcu podstránku.

![](/assets/images/user_guide/gateway/navigation.png)

### Odhlásenie
Po vykonaní potrebných úkonov v aplikácii by sa mal z bezpečnostných dôvodov používateľ odhlásiť. Odhlásenie je možné vykonať kliknutím na tlačidlo "Odhlásiť sa" prítomné v spodnej časti domovskej stránky. Po odhlásení je používateľ presmerovaný na autentifikačnú podstránku.
