---
order: 90
---

# Výber kandidátov na poslancov

Používateľovi aplikácia zobrazí zoznam kandidátov na poslancov. V ľavom hornom rohu sa nachádza tlačidlo "Späť" na ktoré môže používateľ kliknúť v prípade, že sa chce vrátiť na voľbu kandidujúcej strany. Pod tlačidlom "Späť" sa nachádza informácia, koľko kandidátov môže používateľ zvoliť.

![](/assets/images/user_guide/voting_terminal/candidates_list.png)

Po jednotlivých stránkach zoznamu kandidátov sa môže používateľ pohybovať pomocou tlačidiel prítomných v spodnej časti obrazovky. Pre rýchlejšie nájdenie preferovaného kandidáta môže používateľ tiež použíť vyhľadávanie, do ktorého stačí jednoducho napísať kľúčové slovo.
![](/assets/images/user_guide/voting_terminal/filter1.png)

Používateľ môže zvoliť preferovaného kandidáta kliknutím naň. Zvolený kandidát je farebne vyznačený. V ľavom hornom rohu sa objaví meno zvoleného kandidáta spolu s tlačidlom "X", ktorým je možné zrušiť voľbu daného kandidáta. Tiež sa automaticky aktualizuje informácia o tom, koľko kandidátov môže používateľ ešte zvoliť. Zvolenie kandidáta je možné zrušiť spomínaným tlačidlom "X" pri jeho mene v hornej časti obrazovky alebo klinutím na neho v zozname kandidátov.
![](/assets/images/user_guide/voting_terminal/filter2.png)

Ak používateľ vyberie maximálny počet kandidátov, môže buď svoju voľbu ešte upraviť alebo potvrdiť kliknutím na tlačidlo "Potvrdiť", čo však ešte nie je  záväzné odoslanie hlasu.
![](/assets/images/user_guide/voting_terminal/selected_candidates.png)

Po kliknutí na tlačidlo "Potvrdiť" aplikácia používateľovi zobrazí sumár zvolených kandidátov. Ak chce používateľ zmeniť svoju voľbu, klikne na tlačidlo "Upraviť" alebo v opačnom prípade na tlačidlo "Pokračovať", čím ešte však neodošle záväzne svoj hlas, bude presmerovaný na finálne potvrdenie voľby.
![](/assets/images/user_guide/voting_terminal/selected_candidates_popup.png)
